%%=============================================================================
%% Inleiding
%%=============================================================================

\chapter{\IfLanguageName{dutch}{Inleiding}{Introduction}}%
\label{ch:inleiding}

% Waar gaat het onderzoek over?
Softwareframeworks vereenvoudigen het maken van dynamische webapplicaties.
Het bedrijf Stater gebruikt voor deze toepassing het Angular framework.
Net zoals de meeste software krijgt Angular geregeld updates.
Deze updates zijn noodzakelijk, omdat ze de cyberveiligheid verbeteren.
Daarnaast brengen deze updates verschillende voordelen, zoals: nieuwe functionaliteiten, betere performantie, bugfixes, \dots.
Het toepassen van deze updates is niet altijd even vanzelfsprekend.
Nieuwe functionaliteiten dienen soms als vervanging voor oudere.
Het gevolg hiervan is dat de broncode moet veranderen van de applicaties die Angular gebruiken.
\medskip

% Wat is de context?
Stater is een end-to-end dienstverlener voor zowel hypothecaire als consumentenkredieten.
Ze ondersteunen de kredietverstrekker voor de dienstverlening aan consumenten.
Stater heeft intern meerdere applicaties die gebruikmaken van het Angular-framework.
Specifiek gebruiken deze applicaties Angular versie 16 (v16).
Stater zou graag al deze applicaties updaten naar de meest recente versie, Angular versie 20 (v20).

\section{\IfLanguageName{dutch}{Probleemstelling}{Problem Statement}}%
\label{sec:probleemstelling}

% Wat is het probleem?
De sprong van 4 versies betekent dat er wellicht veel aanpassingen aan de broncode nodig zijn.
Dit probleem groeit met de grootte van de broncode en nogmaals met het aantal applicaties dat deze updates nodig heeft.
Het manueel uitvoeren van al deze veranderingen neemt veel tijd in beslag.
Tenslotte is dit geen eenmalig probleem.
Angular krijgt volgens \textcite{Callaghan2023} een nieuwe versie om de 6 maanden.
Het tijdig uitvoeren van deze updates is in de praktijk niet altijd mogelijk.
De ontwikkelaars hebben meer verantwoordelijkheden dan enkel software te onderhouden.
Ondertussen worden nieuwe applicaties ontworpen of worden huidige applicaties uitgebreid.
Uiteraard kan dit soort onderhoud niet eeuwig uitgesteld worden.
Software-updates zijn volgens \textcite{Vaniea2016} noodzakelijk om de cyberveiligheid van een applicatie te garanderen.
De huidige versies van Angular zijn momenteel zonder veiligheidsrisico's, maar dit betekent niet dat er geen zijn.
Er bestaat altijd een kans dat een nieuw risico gevonden wordt.
Het is daarom van belang om alles regelmatig up-to-date te houden.
\medskip

% Waarom is dit een probleem?
Al dit tezamen zorgt ervoor dat de onderhoudskosten snel oplopen.
De studie door \textcite{Kaur2015} beweert dat het onderhouden van een softwareproject gemiddeld 60\% van de totale kostprijs in beslag neemt.
% Voor wie is dit een probleem?
Om deze redenen is het vereenvoudigen van het updateproces best interessant.
Voor de programmeurs die de updates toepassen, vermindert de werkdruk.
En voor het bedrijf betekent dit dat de onderhoudstijd/-kosten voor hun applicaties lager kunnen liggen.

\section{\IfLanguageName{dutch}{Onderzoeksvraag}{Research question}}%
\label{sec:onderzoeksvraag}

% Wat is de onderzoeksvraag?
Op basis van de bovenstaande probleemstelling is de volgende onderzoeksvraag geformuleerd: in welke mate kan de automatisering van het updateproces van Angular v16 naar v20, bij meerdere applicaties, de onderhoudstijd voor de ontwikkelaars verlagen?
% Wat zijn de deelvragen?
Om deze onderzoeksvraag te beantwoorden, zijn de volgende deelvragen opgesteld:
\begin{itemize}
  \item Hoeveel veranderingen moeten uitgevoerd worden om Angular van v16 naar v20 te updaten?
  \item Welke manieren bestaan er om code automatisch aan te passen zonder ongewenste veranderingen uit te voeren?
  \item Welke manier om code automatisch aan te passen is het meest geschikt om in deze casus toe te passen?
  \item Wat zijn statistisch gezien de meest voorkomende problemen bij het updaten van code?
\end{itemize}

\section{\IfLanguageName{dutch}{Onderzoeksdoelstelling}{Research objective}}%
\label{sec:onderzoeksdoelstelling}

% Wat probeert het onderzoek te bereiken?
Om de onderzoeksvraag te beantwoorden, wordt als proof of concept een applicatie ontwikkeld die de programmeurs ondersteunt in het updateproces.
In de rest van dit onderzoek zal naar deze applicatie verwezen worden als de \emph{updater}.
\medskip

% Zijn er niet-functionele requirements?
Buiten de functionele requirements van de updater zal dit onderzoek proberen rekening te houden met de ruimere bedrijfscontext.
Dit houdt in dat de gekozen implementatie rekening houdt met de huidige doelgroepen en de middelen/noden van het bedrijf.
% Wat zijn de criteria voor succes?
Concreet betekent dit dat de updater aan de volgende criteria moet voldoen:
\begin{itemize}
  \item De updater is van de ontwikkelaars voor de ontwikkelaars. 
    De bedoeling is dat de persoon die de update uitvoert de updater kan instellen.
  \item De updater moet aanpasbaar zijn aan de uit te voeren update. 
    Het moet hergebruikt kunnen worden bij de volgende update.
  \item De updater mag geen nieuwe bugs introduceren. 
    Gegeven dat de configuratie correct is, mag het geen ongewenste fouten maken.
  \item De updater mag niet gekoppeld zijn aan Angular. 
    Dit zorgt ervoor dat de updater zelf niet geüpdatet moet worden bij een nieuwe Angular-versie.
  \item De updater stuurt geen informatie door aan derde partijen.
    Het bedrijf bevindt zich in de financiële sector, waardoor confidentialiteit een prioriteit is.
\end{itemize}

\section{\IfLanguageName{dutch}{Opzet van deze bachelorproef}{Structure of this bachelor thesis}}%
\label{sec:opzet-bachelorproef}

% Hoe is de rest van de tekst opgebouwd?
De rest van deze bachelorproef is opgebouwd als volgt:

In Hoofdstuk~\ref{ch:stand-van-zaken} wordt een overzicht gegeven van de stand van zaken binnen het onderzoeksdomein, op basis van een literatuurstudie.
Hier geven we een omschrijving van wat Angular is en hoe een Angular-project is opgebouwd.
Verder overlopen we wat refactoring is en welke manieren reeds bestaan om dit te automatiseren.

In Hoofdstuk~\ref{ch:methodologie} wordt de methodologie toegelicht en worden de gebruikte onderzoekstechnieken besproken om een antwoord te kunnen formuleren op de onderzoeksvragen.
De methodologie begint met het toelichten van de gekozen refactoringtechnieken uit de literatuurstudie.
Hierna volgt een korte oplijsting van welke veranderingen concreet uitgevoerd moeten worden om een Angular-applicatie van v16 naar v20 te updaten.
Vervolgens wordt als proof of concept de updater uitgewerkt op basis van de gekozen technieken.
Tegelijk wordt een gecontroleerde omgeving gemaakt die dient om de effectiviteit van de updater te testen.
Tenslotte geven we de resultaten van de updater.

In Hoofdstuk~\ref{ch:conclusie}, tenslotte, wordt de conclusie gegeven en een antwoord geformuleerd op de onderzoeksvragen.
Alle deelvragen worden beantwoord.
Om het onderzoek af te ronden, worden enkele nieuwe inzichten gegeven. 
Deze kunnen dienen als aanzet tot verder onderzoek.

